\chapter{Introducci\'o}
{\color{red} suau és $C^\infty$}
L'estudi de la geometria és un dels més antics de la història de les matemàtiques. El mot \textit{geometria}, que significa literalment \say{mesura de la Terra}, indica la seva utilitat en la distribució de terres de conreus i en la construcció arquitectònica. Les primeres aplicacions de la geometria es troben en el desenvolupament a Egipte i Babilònia de tècniques de càlcul de distàncies, àrees i volums. Les primeres escoles filosòfiques de l'Antiga Grècia es van interessar profundament en la geometria, emprenent un llarg camí que portaria a una abstracció cada vegada més gran de les matemàtiques respecte les seves aplicacions pràctiques, invertint l'ordre ontològic de tal manera que les matemàtiques fossin el fonament del món, amb Pitàgores i Plató.

El primer en escriure un tractat de geometria en el sentit modern, amb la demostració de teoremes i proposicions partint d'axiomes i definicions va ser Euclides, en \textit{Els Elements}. El famós cinquè postulat dels Elements, el \textit{postulat de les paral·leles}, implica que les rectes paral·leles no es tallen en cap punt. Aquesta afirmació, que sembla molt natural, resulta no ser certa en certs espais geomètrics. Un d'ells és molt quotidià: la superfície terrestre. Com va demostrar el també grec Eratòstenes, la Terra és esfèrica, de manera que qualsevol parell de rectes aparentment paral·leles sobre la superfície d'aquesta han de trobar-se en algun punt. Així, obtenim el primer tipus de geometria no euclidiana: la geometria esfèrica. En el cas de la Terra obtenim una distinció que acabaria sent molt important entre dues maneres de concebre la geometria: el punt de vista intrínsec i el punt de vista extrínsec. El punt de vista extrínsec estudiaria la geometria de l'esfera com una regió concreta de l'espai euclidià tridimensional, de manera que cap corba sobre la superfície de la Terra traça res que es pugui anomenar una recta. Les úniques rectes vertaderes són tangents a la superfície terrestre. El punt de vista intrínsec, en canvi, estudia la geometria esfèrica en si mateixa, sense referència a l'espai euclidia en què es troba. En aquesta nova geometria, el cinquè postulat d'Euclides i les proposicions que se'n deriven no són vàlides.

La branca de la geometria que ens interessa en aquest treball, la geometria diferencial, no va néixer fins segles més tard. Va ser necessari passar per la formalització de l'àlgebra i la geometria mitjançant coordenades de la mà de Descartes, i el desenvolupament del càlcul infinitesimal de Newton i Leibniz, per poder desenvolupar la geometria diferencial. L'ús de coordenades permet treballar en espais més abstractes i de dimensió arbitrària, mentre el càlcul infinitesimal permet estudiar les propietats de les funcions que els defineixen. Després d'aquesta formalització és quan apareixen alguns dels matemàtics que més aportarien a la geometria diferencial, i els noms dels quals apareixeran diverses vegades al llarg del treball. En concret, parlem de Carl Friedrich Gauss i Bernhard Riemann.

Gauss, estudiant les propietats de les superfícies i les corbes en l'espai euclidià tridimensional, enuncia un dels teoremes més importants de la geometria diferencial: el \textbf{teorema egregium} {\color{blue} alguna nota sobre el significat de egregi}. Segons aquest teorema, la curvatura gaussiana d'una superfície regular en l'espai euclidià tridimensional és invariant per isometries, i es pot determinar a partir de les propietats intrínseques de la superfície. Aquest resultat explica per què no es pot el·laborar un mapa pla de la superfície terrestre que conservi distàncies i angles.
Riemann solidifica el gir intrínsec en la geometria diferencial, iniciant l'estudi de varietats diferenciables de dimensió superior i amb mètriques arbitràries. Riemann generalitza el concepte de curvatura a través de l'àlgebra multilineal i desenvolupa les eines per a l'estudi de qualsevol varietat diferenciable amb mètrica. Poc després, amb la introducció de les mètriques pseudo-riemannianes, la geometria diferencial seria una eina essencial pel desenvolupament de la teoria de la relativitat general, que és encara la millor teoria física per descriure la relació entre la massa i la curvatura de l'espai-temps.

Tot i els avenços en l'estudi intrínsec de les varietats diferenciables, encara hi ha molt a dir sobre la manera en què aquestes varietats es poden encabir (en anglès, \textit{embed}) o immergir en espais euclidians de dimensió superior. Com veurem al capítol \ref{cap:intro}, el teorema de Whitney afirma que tota varietat diferenciable suau $n$-dimensional es pot encabir de manera suau en un espai euclidià de dimensió $2n$. Ara bé, aquest encabiment no és necessàriament isomètric, de manera que la geometria d'aquesta imatge no és necessàriament la geometria intrínseca de la varietat, en el sentit riemannià. Un dels exemples més coneguts d'aquesta limitació és el fet que qualsevol superfície regular compacta immergida en $\mathbb R^3$ ha de tenir algun punt el·líptic. Això implica, com veurem en aquest treball, que no existeix cap encabiment isomètric ni immersió isomètrica del tor pla en $\mathbb R^3$.

Alguns resultats primerencs en l'estudi dels encabiments isomètrics van ser obtinguts per Janet i Cartan, demostrant que en el cas de varietats analítiques es pot trobar un encabiment localment isomètric en espais de dimensió majors o iguals a la dimensió de Janet, $s_n = \frac{n(n+1)}{2}$. Aquest resultat es va expandir posteriorment per part de Gromov i Rokhlin a espais de dimensió $q\ge s_n+n$ en el cas de varietats $C^\infty$. Aquests espais ambients poden arribar a ser de dimensió molt més alta que els que apareixen en el teorema de Whitney.

La impossibilitat de trobar un encabiment isomètric suau del tor pla és deguda, en última instància, al fet que la curvatura del tor pla és incompatible amb la curvatura que ha de tenir per tal de ser encabit d'aquesta manera en $\mathbb R^3$. Ara bé, si el problema és degut a la curvatura, potser es pot evitar si ignorem aquesta noció. La curvatura és, fonamentalment, una mesura de les segones derivades de l'aplicació que defineix la immersió, de manera no està ben definida si l'aplicació no és $C^2$. Aquesta és la intuïció que ens porta a estudiar el problema dels encabiments isomètrics en el cas de varietats $C^1$.

L'any 1954, el futur guanyador del Premi Nobel d'Economia John Forbes Nash Jr. va publicar un article sorprenent en què demostrava que qualsevol encabiment de classe $C^\infty$ estrictament curt d'una varietat Riemanniana en un espai de codimensió $2$ es podia modificar per tal d'obtenir un encabiment isomètric de classe $C^1$. Per fer-ho, dissenya un mètode iteratiu en cada etapa del qual la imatge de l'encabiment és modificada amb un moviment espiral. Després d'un nombre finit d'etapes, s'obté un nou encabiment curt $C^\infty$, però el procés convergeix en un encabiment isomètric de classe $C^1$, pel qual la curvatura de la varietat encabida no està ben definida. La demostració és constructiva, però el requeriment que la codimensió sigui $2$ impossibilita la seva aplicació per superfícies encabides en l'espai euclidià tridimensional. Afortunadament, Nicolaas {\color{blue} H.?} Kuiper va demostrar un any més tard la conjectura de Nash segons la qual podria existir un mètode similar que rebaixés la codimensió de l'espai ambient a $1$. 

Amb aquest rerefons, en aquest treball es treballarà des dels seus fonaments el problema dels encabiments isomètrics de varietats Riemannianes en espais euclidians, parant especial atenció a dos casos concrets de superfícies encabides en $\mathbb R^3$ pels quals hi ha hagut desenvolupaments recents. En concret, estudiarem la cinta de Möbius i el tor pla. Per la primera varietat, demostrarem un resultat recent que imposa una restricció sobre l'existència de certs encabiments isomètrics, i per la segona veurem que no pot ser encabida isomètricament de manera suau. Veurem també de quina manera podem esquivar aquestes limitacions relaxant el requeriment de regularitat.

\subsection*{Objectius del treball}
\begin{itemize}
    \item Donar una introducció a la geometria diferencial i a la geometria Riemanniana, amb especial atenció als encabiments isomètrics i a la regularitat de les aplicacions que els defineixen.
    \item Demostrar la impossibilitat d'encabir isomètricament el tor pla en $\mathbb R^3$ de manera suau.
    \item Demostrar el resultat recent de \cite{schwartz2024} imposant una raó d'aspecte mínima per encabir una cinta de Möbius isomètricament en $\mathbb R^3$, i mostrar una aplicació injectiva de la cinta de Möbius en $\mathbb R^3$ de regularitat $C^0$.
    \item Enunciar i demostrar els teoremes de Nash d'immersions i encabiments $C^1$, i explicar el refinament de Kuiper.
    \item Explicar l'aplicació del teorema de Nash-Kuiper per \cite{borrelli2013} en el cas de l'encabiment isomètric del tor pla en $\mathbb R^3$.
\end{itemize}

\subsection*{Estructura de la mem\`oria}
El treball es divideix en cinc capítols, relacionats amb els objectius exposats a l'apartat anterior, el primer d'ells sent aquesta introducció que esteu llegint. El capítol 2 comença amb un breu recordatori de la definició de les classes de regularitat de funcions, per després centrar-se en la geometria diferencial i Riemanniana. Definirem els conceptes necessaries per la resta del treball, enunciant i demostrant els resultats més importants. També enunciarem alguns teoremes importants, com el teorema de Sard i el teorema egregi de Gauss, sense donar-ne la demostració. Al final del capítol es discutirà la impossibilitat d'encabir isomètricament el tor pla en $\mathbb R^3$. El capítol 3 seguirà la demostració completa d'un dels dos teoremes demostrats recentment per \cite{schwartz2024} sobre la cinta de Möbius, enunciant l'altre resultat i el contraexemple $C^0$ de l'acordió de Möbius.
\subsection*{Guia de lectura}
Faig servir encabiment, que potser hauria de dir immersió?

\pagenumbering{arabic}
\setcounter{page}{1}


\section{Temes de les reunions}
Sigui $\mathcal M$ una varietat diferenciable amb una distància $d$, i sigui $$\nu = \set{(x,v)\in \mathcal M \times \mathbb R^n: v\in T_x\mathcal M^{\perp}}.$$ Per qualsevol $\varepsilon > 0$, definim el subconjunt $$\nu_\varepsilon = \set{(x,v)\in \nu: ||v|| < \varepsilon}$$
i l'aplicació $$\begin{aligned}
    \sigma:\nu_\varepsilon &\to \mathbb R^n \\
    (x,v) &\mapsto x+v
\end{aligned}$$
\begin{teo}
    Si $\varepsilon$ és prou petit, aleshores $\sigma:\nu_\varepsilon \to \sigma(\nu_\varepsilon)$ és homeomorfisme.
\end{teo}
{\color{green!50!black}\textit{Prova. (Meva, està molt millor al John M. Lee)} Primer, volem veure que $\sigma$ és injectiva. Suposem que $\mathcal M$ és $C^\infty$ (amb $C^2$ hauria de ser prou). Donat qualsevol punt $x\in\mathcal M$ existeix un entorn prou petit $U_x$ de $x$ en $\mathcal M$ tal que $\nu_1$ és injectiva. Això és degut al fet que, localment, la varietat és aproximadament igual al seu espai tangent. 

Sigui $x_0$ el punt amb l'entorn $U_{x_0}$ més petit que verifica la propietat anterior, i sigui $y_0$ el punt de $\mathcal M\setminus U_{x_0}$ tal amb el vector $w_0\in T_{y_0}\mathcal M$ més curt tal que existeix algun $v_0\in T_{x_0}\mathcal M$ tal que $x_0+v_0=y_0+w_0$. 
Sigui $l=||w_0||$. Aleshores, posant $\varepsilon = l/2$, tenim que $\sigma$ és injectiva. 

Pel que fa a la exhaustivitat, $\sigma:\nu_\varepsilon \to \sigma(\nu_\varepsilon)$ és exhaustiva per definició. A més, en ser la suma de dos vectors en $\mathbb R^n$, $\sigma$ és contínua.

Cal veure que la inversa $\sigma^{-1}$ és contínua. Sigui $a\in \sigma(\nu_\varepsilon)$. Aleshores, existeixen $x\in \mathcal M$ i $v\in \mathbb R^n$ tals que $a=\sigma(x,v)=x+v$. Com $\sigma^{-1}$ projecta punts de $\sigma(\nu_\varepsilon)$ en el punt de $\nu_\varepsilon$ més proper, tenim que $\sigma^{-1}$ és contínua.
Per tant, $\sigma$ és un homeomorfisme. \qed}
\begin{obs} 
    D'aquí surt el que fa servir Nash per allò del conjunt que no admet dues perpendiculars.
\end{obs}
\newpage